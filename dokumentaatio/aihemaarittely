Aihemäärittely
Aihe: Tetris
Toteutetaan ohjelma, jossa kasataan putoavia palikoita aukottomiksi riveiksi, jotta ne poistuvat pelialueelta. Tarkoitus on pitää pelialue mahdollismman tyhjänä. Jos palikat kasaantuvat pelialueen ylälaitaan asti, pelaaja häviää ja peli on päättynyt.

Palikat ilmestyvät ruudun ylälaitaan erilaisissa neljän palikan muodostelmissa ja putoavat kohti ruudun alalaitaa tasaisella vauhdilla. Kun pelaaja saa kokonaisen rivin valmiiksi, se katoaa ruudulta ja antaa tilaa seuraaville palikoille. Pelaajan pistemäärä myös kasvaa. Pistemäärän kasvaessa palikoiden putoamisvauhti kiihtyy hiljalleen, jolloin pelin vaikeustaso kasvaa. Pelin voi laittaa paussille milloin tahansa, jolloin palikkamuodostelman putoaminen pysähtyy eikä pelaaja voi liikuttaa sitä ennen paussin lopettamista.

Pelaaja voi siirtää palikkamuodostelmia oikealle ja vasemmalle, kiertää niitä myötäpäivään, kiihdyttää niiden putoamista tai tiputtaa ne välittömästi pinon päälle. Palikkamuodostelmat pysyvät aina yhteisinä ja niiden muoto on aina sama.

Lisäksi pelaaja voi korottaa pelin vaikeustasoa (palikkamuodostelmien putoamisnopeutta) halunsa mukaan.

Käyttäjät: Pelaaja

Pelaajan toiminnot:
- Palikkamuodostelman siirtäminen (oikealle, vasemmalle, alas)
- Palikkamuodostelman tiputtaminen
- Palikkamuodostelman kiertäminen (myötäpäivään)
- Vaikeustason korottaminen
- Pelin pysäytys ja palautus pysäytystilasta
- Uuden pelin aloittaminen edellisen päättyessä

Pelin toiminnot:
- Palikkamuodostelmien tuottaminen
- Pisteiden kirjanpito
- Rivien tuhoaminen
