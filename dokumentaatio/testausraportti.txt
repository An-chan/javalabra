Testausraportti

Projektini visuaalisesta luonteesta johtuen en voinut automatisoida kaikkea testausta. Tässä siis raportti niistä asioista, joita testasin käsin ja rekrytoin muutamia ystäviäni testaamaan:

- Muodostelmien kiertäminen ääritilanteissa, esimerkiksi aivan pelialueen seinän vieressä tai muiden palikoiden välittömässä läheisyydessä. Tähän ehkä olisi voinut kirjoittaa joitakin automatisoituja testejä, mutta totesin että se sujuu nopeammin ja kattavammin jos testaan sitä käsin. Näin paljastui useampiakin merkittäviä bugeja (esim. muodostelmia pystyi kiertämään seinän sisään, mikä aiheutti ArrayIndexOutOfBoundsExceptionin ja rikkoi koko pelin), joita sitten korjasin sitä mukaan kun niitä tuli esille.

- Grafiikoiden ja käyttöliittymän toimivuus. Testasin, että kuvat tulevat näkyviin, että ne näkyvät oikeassa kohdassa, jne. Koetin myös katsoa käyttöliittymän selkeyttä ja loogisuutta ja sitä, että esim. pisteiden määrä varmasti päivittyy sillon kuin sen pitäisikin. Asettelun kanssa oli joitakin ongelmia, mutta korjailin niitä elementtien kokoja muuttamalla. Lisäksi lähetin .jar-tiedoston ystävilleni, jotta he voisivat katsoa miten käyttöliittymä/kuvien näkyminen toimii. Muuten käyttöliittymässä ei ole ollut sen kummempia ongelmia muilla koneilla, mutta koulun koneilla sen mittasuhteet muuttuvat jostain syystä ja ikkunaan jää pelikentän ja statuspaneelin väliin kummalinen rako. Tämän ongelman syytä en koskaan onnistunut selvittämään.

- Vaikeustason kehitys. Tätä ei olisi mitenkään voinut testata automatisoidusti, kyse kun on ihmisten reaktioajasta ja kärsivällisyydestä. Tasojen ja vaikeustason kasvu vaati aika paljonkin hienosäätämistä, koska aluksi kaikki kehittämäni kaavat viiveen laskemiseen olivat joko aivan liian hitaita tai liian nopeita. Testautin tätä myös ystävilläni, jotka sitten kertoivat mielipiteensä, kunnes saavutin mielestäni kaikkein toimivimman ratkaisun. Varmistin myös vaikeustason kasvatuksen oikean tuloksen käsin, sillä automaattitestauksessa on vaikea sanoa kasvaako vaikeustaso juuri sen verran kuin pitkin vai ei.

- Uuden pelin käynnistyminen. Tässä ei riittänyt vain se, että tarkistaa muuttuuko "jatkuu"-muuttuja takaisin trueksi, vaan piti myös tietää päivittyykö käyttöliittymä oikein ja että toimiiko peli kuten pitäisi myös uuden pelin aikana. Aluksi näin ei tapahtunut, mutta sain pajasta asiaan apua ja nyt ominaisuus toimii kuten pitäisikin.